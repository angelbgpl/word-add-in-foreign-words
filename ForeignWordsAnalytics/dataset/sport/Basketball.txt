Легендарният специалист Желко Обрадович напусна поста старши треньор на турския баскетболен гранд Фенербахче.

60-годишният сърбин водеше клуба от Истанбул от 2013 година, като на три пъти го изведе до финала в Евролигата и спечели титлата през 2017 година.

Обрадович е един от най-.добрите и успешни баскетболни треньори на Стария континент.

Той е спечелил девет трофея от Евролигата с Партизан, Ховентут Бадалона, Реал Мадрид, Панатинайкос и Фенербахче, както и два пъти Купата Сапорта с Бенетон Тревизо и с Реал Мадрид..

На национално ниво специалистът има 31 трофея в шампионатите на бивша Югославия, Италия, Гърция и Турция.

Като треньор на Сърбия той стана световен шампион през 1998 година и спечели две европейски титли през 1995 (помощник-треньор) и 1997 година. Обрадович е и олимпийски вицешампион от Атланта 1996.