Прочетете внимателно цялата листовка, преди да започнете да приемате това лекарство, тъй като тя съдържа важна за Вас информация.

Винаги приемайте това лекарство точно както е описано в тази листовка или както Ви е казал Вашия лекар или фармацевт.
- Запазете тази листовка. Може да се наложи да я прочетете отново.
- Ако се нуждаете от допълнителна информация или съвет, попитайте Вашия фармацевт.
- Ако получите някакви нежелани лекарствени реакции, уведомете Вашия лекар или фармацевт. Това включва и всички възможни нежелани реакции, неописани в тази листовка. Вижте точка 4.
- Ако след 10 дни не се почувствате добре или състоянието Ви се влоши, трябва да потърсите лекарска помощ.

Какво съдържа тази листовка:
1. Какво представлява Нурофен и за какво се използва
2. Какво трябва да знаете преди да използвате Нурофен
3. Как да използвате Нурофен
4. Възможни нежелани реакции
5. Как да съхранявате Нурофен
6. Съдържание на опаковката и допълнителна информация

1. КАКВО ПРЕДСТАВЛЯВА НУРОФЕН И ЗА КАКВО СЕ ИЗПОЛЗВА
Нурофен съдържа 200mg ибупрофен, която принадлежи към групата на нестероидните противовъзпалителни лекарствени продукти (НСПВС). НСПВС действат чрез промяна на начина, по който тялото реагира на болка, оток н повишена температура.
Нурофен облекчава главоболие, мигрена, болки в кръста, менструални болки, зъбобол, невралгия, ревматични и мускулни болки, симптомите при грип и простудни заболявания, повишена температура.

2. КАКВО ТРЯБВА ДА ЗНАЕТЕ ПРЕДИ ДА ПРИЕМЕТЕ НУРОФЕН
Не приемайте Нурофен ако:
• сте алергични към ибупрофен или към някоя от другите съставки на Нурофен, към ацетилсалицилова киселина или други болкоуспокояващи лекарства
• сте получавали влошаване на астма, алергични обриви или сърбежи, появява се алергична хрема, когато сте приемали ибупрофен, ацетилсалицилова киселина или подобни на тях други нестероидни противовъзпалителни лекарствени продукти
• имате или сте имали някога язва на стомаха, перфорация или кървене
• приемате други НСПВС болкоуспокояващи или ацетилсалицилова киселина в дневни дози над 75 mg
• имате сърдечно-съдово заболяване, включително високо кръвно налягане, тахикардия, стягане в сърдечната област
• имате тежки бъбречни или чернодробни заболявания
• сте в последните три месеца на бременността
• Вашата възраст е под 12 години

Обърнете специално внимание при употребата на Нурофен ако:
• имате астма или сте получавали астматични пристъпи имате бъбречни, сърдечни, чернодробни или чревни проблеми или сте пациент в старческа възраст
• имате някои заболяване на кожата (системен лупус еритематозус) или смесено съединително-тьканно заболяване
• ако страдате или сте страдали от заболяване на дебелото черво (улцерозен колит или болест на Крон)

Тези заболявания, които може да завършат фатално, не винаги са свързани с предупредителни симптоми или предишна анамнеза за такива заболявания. При поява на кръвоизлив от стомашно-чревния тракт или язва, лечението трябва да се преустанови. Внимание се изисква при пациенти, получаващи едновременно лекарства, които биха увеличили риска от язва и кръвоизлив, като перорални и кортикостероиди (като преднизолон), антикоагуланти като варфарин или антиагрегиращи средства като ацетилсалициловата киселина.
• ако планирате бременност: Нурофен принадлежи към група лекарства, които могат да повлияят възможността за забременяване при жени. Това е обратимо след спиране на лекарството.
• лекарства като Нурофен могат да бъдат свързани с леко увеличен риск от сърдечен инцидент („миокарден инфаркт") или инсулт. Всеки риск е по-вероятен при високи дози и при продължително лечение. Не превишавайте препоръчаните дози и продължителността на лечението (максимум 10 дни).
• ако имате проблеми със сърцето, прекаран инсулт или мислите, че за Вас може да има риск от появата им (например ако имате високо кръвно налягане, диабет, повишени стойности на холестерол или сте пушач) трябва да обсъдите лечението с Вашия лекар или фармацевт.

Нежеланите лекарствени реакции могат да бъдат намалени като се употребява възможно най-ниската ефективна доза за възможно най-кратък срок от време.
Специфични за лекарствения продукт предупреждения: Информация за пациенти с нарушена обмяна на захари:
Този лекарствен продукт съдържа 116.1 mg (или 0.34 mmol) захароза в една доза (1 таблетка). Пациенти с редки наследствени проблеми на непоносимост към фруктоза, глюкозо-галактозна малабсорбция или сукраза-изомалтазна недостатъчност не трябва да приемат това лекарство.
Информация за пациенти на диета с контролиран прием на натрий:
Този лекарствен продукт съдържа 1.1 mmol (или 25.3 mg) натрий на 2 дози (2 таблетки). Това трябва да се има предвид при пациенти на диета с контролиран прием на натрий.
Прием и употреба на други лекарства

Моля информирайте Вашия лекар или фармацевт, ако приемате или наскоро сте приемали други лекарства, включително и такива, отпускани без рецепта, особено ако това са:
- Кортикостероиди (като преднизолон), тъй като могат да повишат риска от
стомашно-чревни язви и кръвоизлив
-Антиагреганти за предпазване от сърдечен инфаркт и мозъчен удар (като. ацетилсалицилова киселина 75 mg) и селективни инхибитори на обратното захващане на серотоннна (лекарства за депресия), тъй като могат да повишат риска от стомашно-чревни нежелани реакции
- лекарства, които разреждат кръвта (напр. варфарин), тъй като НСПВС могат да засилят ефекта на тези лекарства.
- Лекарства за високо кръвно налягане и таблетки за отводняване (диуретици), тъй като НСПВС могат да намалят ефектите на тези лекарства и може да има повишен риск за бъбреците. В такива случаи осигурете си прием на достатъчно количество вода през деня.
- Метотрексат (лекарство за лечение на рак или ревматизъм), тъй като ефекта на метотрексат може да се засили.
- Литий (лекарство за депресия), тъй като може да засили ефекта на лития - Зидовудин (лекарство за лечение на Спин)
- Такролимус (лекарство потискащо имунната система), тъй като има повишен риск от бъбречно увреждане.
- Циклоспорин (лекарство потискащо имунната система),тъй има ограничени данни за повишен риск от бъбречна токсичност.
- Хинолонови антибиотици: Пациентите приемащи хинолонови антибиотици заедно с НСПВС са изложени на увеличен риска от поява на гърчове.

Едновременната употреба на две или повече НСПВС лекарствени продукти може да увеличи риска от нежелани реакции и трябва да се избягва.
Някои лекарства като антикоагуланти (лекарства, които разреждат кръвта, напр. ацетилсалицилова киселина/аспирин, варфарин, тиклопидин), някои лекарства за високо кръвно налягане (АКЕ инхибитори, напр. каптоприл, бета-блокери и антагонисти на ангиотензин II), както и някои други лекарства могат да повлияят или да се повлияят от приема на ибупрофен. По тази причина винаги се съветвайте с лекар преди да използвате ибупрофен с други лекарства.
Бременност, кърмене и фертилитет
Уведомете Вашия лекар ако забременеете по време на употреба на Нурофен.

Ибупрофен не трябва да се използва през първия и втория триместьр на бременността, освен ако не е категорично необходим. Ако ибупрофен се използва от жени, които се опитват да забременеят или през първия и втория триместьр на бременността, дозата трябва да бъде максимално ниска и продължителността на лечение възможно най-кратка. Нурофен принадлежи към групата лекарствени продукти (НСПВС), които могат да увредят способността за забременяване при жените. Този ефект е обратим след спиране на лекарството.
Не приемайте това лекарство в последните 3 месеца на бременността. Избягвайте употребата му по време на първите шест месеца на бременността, освен ако лекарят не Ви е посъветвал друго.

Това лекарство може да се прилага по време на кърмене ако се използва препоръчаната доза и за възможно най-кратко време.
Попитайте Вашия лекар или фармацевт преди употребата на, което и да е лекарство.

3. КАК ДА ПРИЕМАТЕ НУРОФЕН
Винаги приемайте Нурофен точно както Ви е казал Вашия лекар. Ако не сте сигурни в нещо, попитайте Вашия лекар или фармацевт.
За възрастни, пациенти в старческа възраст и деца над 12 години:
Първоначално се приемат 2 таблетки с вода, след това ако е необходимо се взема 1 или 2 таблетки на всеки 4 часа.
Не приемайте повече от 6 таблетки за 24 часа.

Не е подходящ за деца под 12 години. Пациенти в старческа възраст:
За пациенти в старческа възраст не се изисква промяна на дозировката. Въпреки това се препоръчва проследяване на бъбречната и чернодробната функция и повишено внимание ако има сериозни нарушения.
Ако сте приели повече от необходимата доза Нурофен
Ако сгрешите и приемете повече таблетки от посочената доза, незабавно се свържете с лекар.
Ако симптомите продължават и болката и температурата се влошат или се появят нови симптоми, консултирайте се с лекар или фармацевт.
Лекарственият продукт е предназначен само за краткосрочна употреба. Трябва да приемате най-ниската доза, за възможно най-кратък срок необходим за контролиране на симптомите. Не трябва да приемате Нурофен по-дълго от 10 дни, освен ако не е предписано от лекар.

4. ВЪЗМОЖНИ НЕЖЕЛАНИ РЕАКЦИИ
Както всички лекарства Нурофен може да предизвика нежелани реакции, въпреки че не всеки ги получава.
За определяне на честотата на нежеланите реакции се използват следните категории:

Много чести повлиява повече от 1 от 10 потребители
Чести повлиява между 1 на 100 и 1 на 10 потребители
Нечести повлиява между 1 на 1000 и 1 на 100 потребители
Редки повлиява между 1 на 10000 и 1 на 1000 потребители
Много редки повлиява по-малко от 1 на 10000 потребители
Неизвестни Честотата не може да бъде определена от наличните данни

Нурофен 200mg обикновено има добра поносимост и се приема много добре от повечето хора. Въпреки това в отделни случаи могат да се появят следните нежелани реакции: нечести: обриви, сърбеж, главоболие; редки: стомашен дискомфорт или болка, гадене, повръщане, астматични пристъпи, необяснимо свиркащо дишане или недостиг на въздух, или ускорен неритмичен пулс, замайване и смущения в слуха, лющене на кожата, лесна поява на синини по кожата и подуване на лицето; много редки: диария, запек, стомашна или чревна язва, перфорация или стомашно-чревно кървене, оцветени в черно изпражнения, бъбречни и чернодробни проблеми, понижен брой на тромбоцитите, червените и белите кръвни клетки, анемия, асептичен менингит.
Пациентите в старческа възраст са изложени на по-висок риск от появата на нежелани реакции. Нежеланите реакции са по-редки при максимална дневна доза до 1200 mg.
Лекарства като Нурофен могат да бъдат свързани с леко повишен риск от сърдечен инцидент („миокарден инфаркт") или инсулт.
Ако се появят някои от тези или други необичайни симптоми, спрете да взимате лекарствения продукт и незабавно се консултирайте с лекар.

Съобщаване на нежелани реакции
Ако някоя от нежеланите реакции стане сериозна или ако забележите други, листовка нежелани реакции, моля уведомете Вашия лекар или фармацевт. Това включва всички възможни неописани в тази листовка нежелани реакции. Можете също да съобщите нежеланите реакции директно чрез националната система за съобщаване,
Изпълнителна Агенция по Лекарствата
София 1303, ул. Дамян Груев 8
тел.: +359 2 8903555; факс: +359 2 8903434
e-mail :bda@bda.bg
Като съобщавате нежелани реакции, можете да дадете своя принос за получаване на повече информация относно безопасността на това лекарство.

5. КАК ДА СЪХРАНЯВАТЕ НУРОФЕН
Не използвайте Нурофен след срока на годност отбелязан върху картонената опаковка. Срокът на годност отговаря на последния ден от посочения месец.
Да се съхранява под 25°С.
Да се съхранява в оригиналната опаковка.
Запомнете: Съхранявайте на място, недостъпно за деца.
Лекарствата не трябва да се изхвърлят в канализацията или в контейнера за домашни отпадъци. Попитайте Вашия фармацевт как да унищожите ненужните Ви лекарства. Тези мерки ще спомогнат за опазване на околната среда.

СЪДЪРЖАНИЕ НА ОПАКОВКАТА И ДОПЪЛНИТЕЛНА ИНФОРМАЦИЯ Какво съдържа Нурофен
- Активното вещество е: ибупрофен 200mg
- Другите съставки са: кроскармелоза натрий, натриев лаурил сулфат, натриев цитрат, стеаринова киселина, колоид ален безводен силиций, кармелоза натрий, талк, гума арабика, захароза, титанов диоксид, макрогол 6000, Черно мастило за печат S-1-277001
Как изглежда Нурофен н какво съдържа опаковката

Опаковка Нурофен съдържа 10,12 или 24 таблетки. Не всички опаковки могат да бъдат пуснати на пазара.
ПРИТЕЖАТЕЛ НА РАЗРЕШЕНИЕТО ЗА УПОТРЕБА:
Reckitt Bencktser Healthcare International Ltd.
s
ПРОИЗВОДИТЕЛ:
Reckitt Bencldser Healthcare International Ltd. Nottingham Site, Thane Road, Nottingham, NG90 2DB Великобритания
За допълнителна информация относно това лекарство, моля свържете се с локалния представител на притежателя на разрешението за употреба:
Дата на последно преразглеждане на листовката: април, 2013