Александър Лазаров продължава успешното си участие на демонстративния турнир по тенис на червени кортове в Белград, организиран от Академията на Янко Типсаревич.

Българинът надигра представителя на домакините Хамад Меджедович с 4:6, 7:6(4), 7:5 във втората групова фаза на надпреварата.

Лазаров загуби първия сет с 4:6, но показа характер и направи обрат след успех в тайбрека на втория сет със 7:4 и със 7:5 в третата решителна част.

Лазаров има две победи и дели първото място в група Б с босненеца Нерман Фатич. Двамата ще определят победителя в групата в директен двубой днес.