Реал Мадрид победи с 2:0 Майорка и отново измести Барселона от първото място в Ла Лига. „Кралският клуб“ реши нещата още през първата част и това оправда по-бавното темпо на мача през втората част, когато чистите положения бяха дефицит.

В седмата минута Карим Бензема пропиля огромен шанс. Французинът получи топката около точката на дузпата и мигновено стреля към десния ъгъл, но твърде слабо и стражът улови.

60 секунди след това Бейл шутира от границите на наказателното поле, но Маноло Рейна изби в корнер. След него обаче топката бе изчистена.

Първото опасно положение за гостите дойде в 11-ата минута. Идрису Баба Мохамед опита късмета си от дъгата на пеналтерията към лявата страна на Куртоа, но белгиецът спаси с вещина.

В 20-ата минута Винисиус Жуниор получи подаване в наказателното поле от Лука Модрич и я прати неспасяемо в зад вратата на Рейна за 1:0.

Отново бразилският бързак бе в центъра на събитията в 24-ата минута, когато пое коженото кълбо в наказателното поле и стреля, но нацели горната греда.

В 42-ата минута Модрич центрира от свободен удар, но Рамос извърши нарушение в атака срещу Маноло Рейна.

180 секунди по-късно Майорка стигнаха до ъглов удар. Капитанът Рамос обаче се извиси над всички и изчисти напред.

Последната ситуация бе на страната на Майорка, след като в 48-ата минута гостите изпълниха корнер, но опитът на Жуниор мина над вратата.

Двата отбора започнаха второто полувреме при атмосферни условия от 26 градуса.

В 52-ата минута Бензема напредна фронтално с топката в крака, но впоследствие бе изтласкан встрани и шутът му бе париран.

Само минутка по-късно Бейл пробва късмета си с левия крак, но рикошет в противников състезател изби топката в коернер. Изпълнението му обаче не бе убедително и не последва опасност.

В 56-ата минута Рамос завъртя по фирмен начин коженото кълбо, пращайки я над стената след свободен удар и покачи на 2:0.

В 87-ата минута Гамес опита далечен изстрел с десния крак, но той мина високо над вратата на Куртоа.

В последната минута Диас пробва удар по диагонала, но Рейна изби с вещина в корнер. Домакините обаче изпълниха късо, без да опитат центриране.

С този успех „лос бланкос“ събират 68 точки, колкото има и втория Барселона, но заради по-добрите си показатели в директните срещу между двата състава, възпитаниците на Зинедин Зидан окупират върха на таблицата.

Майорка от своя страна остава в зоната на изпадащите с 26 пункта на 18 място.