Основната разлика между западната и източната медицина се състои в това, че източната е ориентирана към тяхната културa и природа, а западната – към науката и технологиите.
Много хора се съмняват в източните методи на лечение и затова западната медицина е толкова популярна. Дори в Китай много от гражданите, повлияни от съвременното образование и наука, се съмняват в ефективността на китайската медицина.
В продължение на 5 000 години китайците са разчитали само и единствено на тяхната медицина и фактът, че днес те са най-многобройната нация говори за успешните им методи на лечение. Техните методи са широкоспектърни – нещо, което може да лекува настинка, може да лекува рак и сърдечни болести.
Проф. Ха Юмин от Шанхайския университет споделя своите възгледи за разликата между западната и източната медицина: „Западната медицина дава на болните от рак на задстомашната жлеза от 4 до 6 месеца. 20% от пациентите в Шанхай живеят от 3 до 5 години без операция или лъчетерапия.
Най-мъдрата и известна поговорка, свързана с разликите между западната и източната медицина, е: „Лекуваните от американски лекари умират информирани за точната причина за смъртта, а лекуваните в Китай продължават да живеят неизвестно защо”.
Западната медицина главно е ориентирана към премахване на симптомите – ако ни боли глава, премахваме болката, ако ни боли крак – също. Китайските методи използват анализ и разглеждат организма като едно балансирано цяло. Те се стремят да възстановят нарушения баланс и по този начин да елиминират заболяването.
Докато западните медици твърдят „Докато не видя, не вярвам”, за източните хора китайската медицина  се свързва с традиция, култура и история. Те вярват в принципите и законите на Ин и Ян – двете противоположности, които поддържат баланса в света. За разлика от западните хора, китайците вярват, че във вселената физическата и духовната страна си сътрудничат, за да се формира едно цяло – тялото.
Когато човек от запада се разболее от настинка, лекарите поставят диагноза инфекция. Когато това се случи в Китай, те най-често диагностицират запушване на енергийните канали.
За огромно съжаление много от същността на китайската медицина е вече изгубена. Истинската китайска медицина е била част от живота на духовните учители през вековете, много от които вече не са сред живите. Това, което е останало, са рецепти, методи и малко предписания за лечение. Днес китайските студенти изучават западна медицина в университетите и малко от тях са запознати със спецификата на източната медицина.