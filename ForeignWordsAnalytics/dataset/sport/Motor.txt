Папа Франциск написмо писмо в подкрепа на контузената параолимпийска икона Алесандро Занарди, възхвалявайки го като „пример как успешно да започнем отново“, се казва в спортен ежедневник.

Бившият пилот от Формула 1, който се превърна в една от най-великите фигури в спортовете за хора с увреждания след ампутацията и на двата му крака през 2001 след мотоциклетен инцидент, е в кома в болница, след като бе ударен от камион, докато карал своето триколело. 53-годишният италианец получи сериозни травми на главата.

„Скъпи Алесандро. Твоята история е пример за това как човек успява, стартирайки от нулата след неочаквано спиране. Чрез спорта, ти ни научи да живеем максимално, правейки инвалидността урок по човещина. Благодаря ти, че даваш сила и кураж на тези, които са ги изгубили. В този тежък и болезнен момент, аз съм близо до теб и се моля за теб и семейството ти“, написа той в писмо, публикувано от Gazzetta dello Sport.