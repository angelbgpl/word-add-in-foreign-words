Националният ни отбор при мъжете да изиграе контроли в началото на август. С тази сложна задача са се заели от щаба на Силвано Пранди.

Амбицията е, въпреки проблемите с пандемията в глобален мащаб, „лъвовете“ все пак да проведат една или две проверки в края на подготовката си. Към момента обаче все още няма позитивна новина в тази посока.

Не е ясно дали тази цел ще бъде реализирана предвид различните мерки във всяка една държава. Най-възможен изглежда вариант с уреждане на приятелски мач със съседна държава, евентуално със Сърбия или Северна Македония.

Нашите започнаха подготовка в непълен състав под ръководството на помощника на Пранди – Николай Желязков. В понеделник те направиха проби за коронавирус, като резултатите се чакаха снощи. Професора пък трябва да се присъедини към лагера на 5 юли.